"Diversi genitori considerano l'ora del bagnetto un momento divertente e speciale da condividere con il proprio figlio. Si può trattare di un modo tranquillo di concludere la giornata, oppure di una maniera frizzante di iniziare il nuovo giorno!

Fare il bagnetto al tuo bambino è divertente, ma richiede un po’ di impegno. Preparati organizzando tutte le cose di cui avrai bisogno. Per esempio shampoo, asciugamani, seggiolone, sapone, giocattoli, detergente in gel, pannolini e vestiti puliti. Con tutto a portata di mano, potrai concentrare la tua attenzione a divertirti con tuo figlio!

Bagnetto significa anche gioco. E fare il bagno è più divertente con qualche giocattolo interessante che galleggia intorno.

Si tratta di un'esperienza nuova e speciale, specialmente durante i primi mesi. Ma poiché il tuo bambino ancora non è in grado di mantenersi eretto, utilizza una vasca per bambini: aiuterà il tuo bambino a sostenersi e gli consentirà di interagire con te!

Anche il bagnetto più divertente, però, ha un termine. E una volta uscito dall'acqua calda, il tuo bambino potrebbe avvertire lo sbalzo di temperatura. Puoi riscaldare l'accappatoio o l'asciugamano un paio di minuti prima della fine del bagnetto. In questo modo potrai avvolgere tuo figlio in un lenzuolo o accappatoio caldo dopo che è uscito fuori dall'acqua."
